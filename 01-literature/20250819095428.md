---
title: Kap 1.1.6 Enkel algoritmeanalyse
id: 20250819095447
tags: []
---

# [1.1.6]([[20250818102829]]) Enkel algoritmeanalyse
For å avgjøre effektiviteten av en algoritme kan vi bruke matematiske og statisktiske metoder til å analysere hvordan den fungerer for forskjellig input.
Ved å telle antall grunnleggende operasjoner algoritmen utfører kan vi avgjøre hvor lang tid algoritmen bruker. Dette er ofte enklest hvis vi ønsker å se på best-case eller worst-case ytelse. For å finne den gjennomsnittlige, average-case, ytelsen, må vi ofte gjøre litt mer analytisk arbeid. Enten kan vi se på alle mulige input og finne et gjennomsnitt, eller vi kan bruke statistikk og sannsynlighetsregning. I noen tilfeller kan man finne et estimat på ytelsen til algoritmen som er godt nok, heller enn å bevise den nøyaktige gjennomsnittlige ytelsen.
Som tidligere nevnt er vi ofte mest interresert i algoritmens orden. Noen ganger vil ordenen til algoritmen være den samme for best, worst og average-case ytelsen. Det finnes imidlertid noen algoritmer, eksempelvis hashing-algoritmer, der disse ordenene kan være dramatisk annerledes. I disse situasjonene kan det være nødvendig å analysere den gjennomsnittlige ytelsen til algoritmen.